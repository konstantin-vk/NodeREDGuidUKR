[На сторінку з курсами](README.md)

# Курси IIoT

## IIoT: рівень Edge на базі Node-RED (32 год)

### Опис курсу

Для кого:

- для розробників IIoT (Industrial Internet of Things) застосунків з використанням Node-RED
- для програмістів АСКТП (SCADA/HMI, PLC) що інтегрують системи з ERP та MOM/MES   

Формати проведення: 

- синхронний онлайн (платно, через платформу + zoom, груповий з викладачем)
- асинхронний онлайн (платно, через платформу, текст + відеозаписи занять, індивідуальний, з консультацією викладача за вимогою)
- асинхронний онлайн (безкоштовно, індивідуальний, самостійний, без підтримки викладачів)
- офлайн (платно, груповий, на території замовника)

Об'єм: **32 години** (4 синхронних дня):

- 50% теорія
- 50% практика

Мова: **українська**.

**Пререквізити** (для початку вивчення курсу слухач повинен):

- компетентності, отримані в курсі [Основи Node-RED та технологій інтегрування](nodered.md)
- розуміння основ програмування PLC та розроблення SCADA/HMI

**Результати навчання та постреквізити**: Після даного курсу, учасник отримає базові знання для проходження наступних курсів по розробленню [IIoT-рішень](IIoT.md) з використанням Node-RED. Зокрема, за умови успішного завершення курсу учасник зможе:

- використовувати Node-RED як середовище для інтегрування систем контролю/керування технологічного процесу/машини з іншими інформаційними системами, зокрема рівня MES/MOM, рівня ERP, хмарними сервісами з використанням протоколів MQTT та HTTP. 
- забезпечувати обмін даними з використанням послідовних інтерфейсів, протоколів TCP та UDP, Modbus RTU та TCP/IP, S7 TCP/IP, OPC UA
- будувати WEB UI-інтерфейс з використанням Node-RED-Dashboard
- віддалено підключатися до пристроїв з ОС Linux та виконувати базові операції з ОС та файловою системою 

### Структура курсу

#### День 1.

- **Мережі на базі IP** (4 год). Мережні протоколи. Маршрутизація. Стек TCP/IP. Адресація в IPv4. Налаштування та діагностика. Зв'язок IP з апаратною адресою, протокол ARP. Принципи маршрутизації IP.  Використання засобів налаштування та аналізу маршрутизації. Алгоритм роботи маршрутизації з використанням масок. Контроль та керування IP, протокол ICMP. 
- **Робота з TCP/UDP** (4 год). Транспортні протоколи TCP та UDP в стеці. Призначення TCP та UDP в порівнянні. Адресація за допомогою портів. Сокети. Утиліти роботи з TCP та UDP. Робота з вузлами TCP/UDP в Node-RED.

#### День 2.

- **Робота з послідовними портами в Node-RED** (2 год). Основи роботи з послідовними інтерфейсами. Утиліти. Вузли для Node-RED. 
- **Modbus RTU та TCP/IP** (4 год). Основи функціонування протоколу Modbus. Modbus RTU. Modbus TCP/IP. Бібліотеки для роботи з Modbus в Node-RED.  
- **Комунікації з пристроями через S7 TCP/IP в Node-RED** (2 год). Основи S7 TCP/IP. Бібліотека обміну S7 TCP/IP в Node-RED.

#### День 3.

- **Протоколи IoT: MQTT **(4 год) Загальні принципи функціонування. Деталі архітектури. Рівні якості обслуговування. Встановлення з'єднання та обмін повідомленнями. Теми повідомлень та використання шаблонів. 
- **Інтегрування з хмарними застосунками та сервісами через HTTP та WebSocket** (4 год).  Принципи функціонування WebSocket, приклад інтегрування між застосунками Node-RED. Інтегрування з Telegram. Інтегрування з Google Sheet. 

#### День 4.

- **OPC UA** (4 год). Основи OPC UA. Використання бібліотек OPC UA в Node-RED.   
- **Апаратне забезпечення Edge рівня на базі Linux**  (4 год). Основні команди Linux. Віддалений доступ через SSH. Віддалена робота щ файловою системою. Основні утиліти.

### Контроль та оцінювання результатів навчання

- перевірка виконання практичних занять 60 балів
- проходження тестових питань 40 балів

За умови набору в сумі 60 балів, учасник отримує сертифікат про успішне проходження курсу. Якщо набирається менше балів, сертифікат про прослухування курсу. 

## Зворотній зв'язок по курсам

Свої питання, зауваження і пропозиції щодо курсу можна писати:

- в репозиторії <https://github.com/pupenasan/NodeREDGuidUKR/issues/6>
- у групі [Facebook](https://www.facebook.com/groups/noderedua)
- у групі [LinkedIn](https://www.linkedin.com/groups/9258482/)



## IIoT: хмарні платформи, сервіси збереження даних та аналітики (32 години)

Програма в розробці, нижче тезисно. 

Основна ціль - навчитися збирати та акумулювати дані з подальшим їх використанням в графічній аналітиці, ознайомлення з деяким хмарними платформами.   

- Робота з файлами XLS та сервісами Google Sheet (4 год)
- Платформи (4 год):
  - Робота з платформою Ubidots (2год)
  - EcoStruxure Machine Advisor (2 год)
- SQL та MariaDB - для SQL (4 год) 
- CouchDB - для NoSQL (4 год)
- Influx DB. Збір даних та основи роботи з вибіркою даних (4 год)
- Influx DB. Робота з запитами на мові flux (4 год)
- Grafana. Основи роботи з Grafana. Створення Dashboard. Налаштування джерел даних (4 год)
- Grafana. Використання Alerts. Налаштування користувачів (4 год)

